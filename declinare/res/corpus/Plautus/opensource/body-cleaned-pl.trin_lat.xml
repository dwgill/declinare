

PROLOGVS
Lvxvria
Sequere hac me, gnata, ut munus fungaris tuom.
Inopia
Sequor, sed finem fore quem dicam nescio.
Lvx.
Adest. em illa sunt aedes, i intro nunciam.
nunc, ne quis erret vostrum, paucis in viam
deducam, si quidem operam dare promittitis.
nunc igitur primum qua ego sim et quae illaec siet,
huc quae abiit intro, dicam, si animum advortitis.
primum mihi Plautus nomen Luxuriae indidit;
tum hnc mihi gnatam esse voluit Inopiam.
sed ea huc quid introierit impulsu meo
accipite et date vocivas aures dum eloquor.
adulescens quidam est, qu in hisce habitat aedibus;
is rem paternam me adiutrice perdidit.
quoniam ei, qui me aleret, nil video esse relicui,
dedi ei meam gnatam, quicum atatem exigat.
sed de argumento ne exspectetis fabulae:
senes qui huc venient, ei rem vobis aperient.
huic Graece nomen est Thensauro fabulae:
Philemo scripsit, Plautus vertit barbare,
nomen Trinummo fecit, nunc hoc vos rogat
ut liceat possidere hanc nomen fabulam.
tantum est. valete, adeste cum silentio.



Megaronides
Amicum castigare ob meritam noxiam
immoene est facinus, verum in aetate utile
et conducibile. nm ego amicum hodie meum
concastigabo pro commerita noxia,
invitus, ni id me invitet ut faciam fides.
nam hic nimium morbus mores invasit bonos;
ita plerique omnes iam sunt intermortui.
sed dum illi aegrotant, interim mores mali
quasi herba inrigua succrevere uberrime:
eorm licet iam metere messem maxumam,
neque quicquam hic nunc est vile nisi mores mali.
nimioque hic pluris pauciorum gratiam
faciunt pars hominum quam id quod prosint pluribus.
ita vincunt illud conducibile gratiae,
quae in rebus multis opstant odiosaeque sunt
remoramque faciunt rei privatae et publicae.


Callicles
Larem corona nostrum decorari volo.
uxor, venerare ut nobis haec habitatio
bona fausta felix fortunataque evenat
teque ut quam primum possim videam emortuam.
Meg.
Hic ille st, senecta aetate qui factust puer,
qui admisit in se culpam castigabilem.
adgrediar hominem.
Cal.
Quoia hic vox prope me sonat?
Meg.
Tui benevolentis, s ita es ut ego te volo,
sin aliter es, inimici atque irati tibi.
Cal.
O amice, salve, tque aequalis. ut vales,
Megaronides?
Meg.
Et tu edepol salve, Callicles.
Cal.
Valen? valuistin?
Meg.
Valeo, et valui rectius.
Cal.
Quid tua agit uxor? ut valet?
Meg.
Plus quam ego volo.
Cal.
Bene hercle est illam tibi valere et vivere.
Meg.
Credo hercle te gaudere, si quid mihi mali est.
Cal.
Omnibus amicis quod mihi est cupio esse idem.
Meg.
Eho tu, tua uxor quid agit?
Cal.
Immortalis est,
vivit victuraque est.
Meg.
Bene hercle nuntias,
deosque ro ut vitae tuae superstes suppetat.
Cal.
Dum quidem hercle tecum nupta sit, sane velim.
Meg.
Vin commutemus, tuam ego ducam et tu meam?
faxo haud tantillum dederis verborum mihi.
Cal.
Namque enim tu, credo, me imprudentem obrepseris.
Meg.
Ne tu hercle faxo haud nescias quam rem egeris.
Cal.
Habeas ut nanctu's: nota mala res optumast.
nam ego nunc si ignotam capiam, quid agam nesciam.
Meg.
Edepol proinde ut diu vivitur, bene vivitur.
sed hoc nimum advorte atque aufer ridicularia;
nam ego dedita opera huc ad te advenio.
Cal.
Quid venis?
Meg.
Malis te ut verbis multis multum obiurigem.
Cal.
Men?
Meg.
Numquis est hic alius praeter me atque te?
Cal.
Nemost.
Meg.
Quid tu igitur rogitas, tene obiurigem?
nisi tu me mihimet censes dicturum male.
nam si in te aegrotant artes antiquae tuae,
[sin immutare vis ingenium moribus]
[aut si demutant mores ingenium tuom
neque eos antiquos servas, ast captas novos]
omnibus amicis morbum tu incuties gravem,
ut te videre audireque aegroti sient.
Cal.
Qui in mentem venit tibi istaec dicta dicere?
Meg.
Quia omns bonos bonasque adcurare addecet,
suspicionem et culpam ut ab se segregent.
Cal.
Non potest utrumque fieri.
Meg.
Quapropter?
Cal.
Rogas?
ne admittam culpam, ego meo sum promus pectori:
suspicio est in pectore alieno sita.
nam nunc ego si te surrupuisse suspicer
Iovi coronam de capite ex Capitolio,
qui in columine astat summo: si id non feceris
atque id tamen mihi lubeat suspicarier,
qui tu id prohibere me potes ne suspicer?
sed istc negoti cupio scire quid siet.
Meg.
Haben tu amicum aut familiarem quempiam,
quoi pectus sapiat?
Cal.
Edepol haud dicam dolo:
sunt quos scio esse amicos, sunt quos suspicor,
sunt quorum ingenia atque animos nequeo noscere,
ad amici partem an ad inimici pervenant;
sed tu ex amicis mi es certis certissimus.
si quid scis me fecisse inscite aut improbe,
si id me non accusas, tute ipse obiurgandus es.
Meg.
Scio;
et, si alia huc causa ad te adveni, aequom postulas.
Cal.
Expecto si quid dicas.
Meg.
Primumdum omnium,
male dictitatur tibi volgo in sermonibus:
turpilucricupidum te vocant cives tui;
tum autem sunt alii, qui te volturium vocant:
hostisne an civis comedis, parvi pendere.
haec cum audio in te dici, discrucior miser.
Cal.
Est atque non est mi in manu, Megaronides:
quin dicant, non est; merito ut ne dicant, id est.
Meg.
Fuitne hc tibi amicus Charmides?
Cal.
Est et fuit.
id ita esse ut credas, rem tibi auctorem dabo.
nam postquam hic eius rem confregit filius
videtque pse ad paupertatem protractum esse se
suamque filiam esse adultam virginem,
simul eius matrem suamque uxorem mortuam,
quoniam hinc iturust ipsus in Seleuciam,
mihi conmendavit virginem gnatam suam
et rem suam omnem et illm corruptum filium.
haec, si mihi inimicus esset, credo haud crederet.
Meg.
Quid tu, adulescentem, quem esse corruptum vides,
qui tuae mandatus est fide et fiduciae,
quin eum restituis, quin ad frugem conrigis?
ei rei peram dare te fuerat aliquanto aequius,
si qui probiorem facere posses, non uti
in eandem tute accederes infamiam
malumque ut eius cum tuo msceres malo.
C.
Quid feci?
M.
Quod homo nequam.
C.
Non istuc meumst.
Meg.
Emistin de adulescente has aedes (quid taces?)
ubi nunc tute habitas?
Cal.
Emi atque argentum dedi,
minas quadraginta, adulescenti ipsi in manum.
Meg.
Dedistn argentum?
Cal.
Factum, neque facti piget.
Meg.
Edepol fide adulescentem mandatum malae.
dedistne hoc facto ei gladium, qui se occideret?
quid secus est aut quid interest dare te in manus
argentum amanti homini adulescenti, animi impoti,
qui exaedificaret suam incohatam ignaviam?
Cal.
Non ego illi argentum redderem?
Meg.
Non redderes,
neque de illo quicquam neque emeres neque venderes,
nec qui deterior esset faceres copiam.
inconciliastin eum qui mandatust tibi,
ille qu mandavit, eum exturbasti ex aedibus?
edepol mandatum pulchre et curatum probe;
crede huic tutelam: suam melius rem gesserit.
Cal.
Subigis maledictis me tuis, Megaronides,
novo modo adeo, ut quod meae concreditumst
taciturnitati clam, fide et fiduciae,
ne enuntiarem quoiquam neu facerem palam,
ut mihi necesse sit iam id tibi concredere.
Meg.
Mihi quod credideris sumes ubi posiveris.
Cal.
Circumspicedum te, ne quis adsit arbiter
nobis, et quaeso identidem circumspice.
Meg.
Ausculto si quid dicas.
Cal.
Si taceas, loquar.
quoniam hinc est profecturus peregre Charmides,
thensaurum demonstravit mihi in hisce aedibus,
hic in conclavi quodamsed circumspice.
Meg.
Nemost.
Cal.
Nummorum Philippeum ad tria milia.
id solus solum per amicitiam et per fidem
flens me obsecravit suo ne gnato crederem
neu quoiquam unde ad eum id posset permanascere.
nunc si ille huc salvos revenit, reddam suom sibi;
si quid eo fuerit, certe illius filiae,
quae mihi mandatast, habeo dotem nde dem,
ut eam in se dignam condicionem conlocem.
Meg.
Pro di immortales, verbis paucis quam cito
alium fecisti me, alius ad te veneram.
sed ut occepisti, perge porro proloqui.
Cal.
Quid tibi ego dicam, qui illius sapientiam
et meam fidelitatem et celata omnia
paene ille ignavos funditus pessum dedit.
Meg.
Quidum?
Cal.
Quia, ruri dum sum ego unos sex dies,
me apsente atque insciente, inconsultu meo,
aedis venalis hasce inscripsit litteris.
Meg.
Adesurivit magis et nhiavit acrius
lupus, observavit dum dormitarent canes:
gregem universum voluit totum avortere.
Cal.
Fecisset edepol, ni haec praesensisset canes.
sed nunc rogare ego vicissim te volo:
quid fuit officium meum me facere? face sciam;
utrum indicare me ei thensaurum aequom fuit,
adversum quam eius me opsecravisset pater,
an ego alium dominum paterer fieri hisce aedibus?
qui emisset, eius essetne ea pecunia?
emi egomet potius aedis, argentum dedi
thensauri causa, ut salvom amico traderem.
neque adeo hasce emi mihi nec usurae meae:
illi redemi rusum, a me argentum dedi.
haec sunt: si recte seu pervorse facta sunt,
ego me fecisse confiteor, Megaronides.
em mea malefacta, em meam avritiam tibi;
hascine propter res maledicas famas ferunt.
Meg.
pau=sai, vicisti castigatorem tuom:
occlusti linguam, nihil est quod respondeam.
Cal.
Nunc ego te quaeso ut me opera et consilio iuves
communicesque hanc mecum meam provinciam.
Meg.
Polliceor operam.
Cal.
Ergo ubi eris paulo post?
Meg.
Domi.
Cal.
Numquid vis?
Meg.
Cures tuam fidem.
Cal.
Fet sedulo.
Me.
Sed quid ais?
Ca.
Quid vis?
Me.
Vbi nunc adulescens habet?
Cal.
Posticulum hoc recepit, quom aedis vendidit.
Meg.
Istuc volebam scire. i sane nunciam.
sed quid ais? quid nunc virgo? nempe apud te st?
Cal.
Itast,
iuxtaque eam cro cum mea.
Meg.
Recte facis.
Cal.
Numquid, prius quam abeo, me rogaturu's?
Meg.
Vale.
nihil est profecto stultius neque stolidius
neque mendaciloquius neque argutum magis,
neque confidentiloquius neque peiurius,
quam urbani assidui cives, quos scurras vocant.
atque egomet me adeo cum illis una ibidem traho,
qui illorum verbis falsis acceptor fui,
qui omnia se simulant scire neque quicquam sciunt.
quod qusque in animo habet aut habiturust sciunt,
sciunt d quod in aurem rex reginae dixerit,
sciunt quod Iuno fabulatast cum Iove;
quae neque futura neque sunt, tamen illi sciunt.
falson an vero laudent, culpent quem velint,
non flocci faciunt, dum illud quod lubeat sciant.
omnes mortales hunc aiebant Calliclem
indignum civitate hac esse et vivere,
bonis qui hunc adulescentem evortisset suis.
ego de erum verbis famigeratorum insciens
prosilui amicum castigatum innoxium.
quod si exquiratur usque ab stirpe auctoritas,
unde qudquid auditum dicant, nisi id appareat,
famigeratori res sit cum damno et malo,
hoc ita si fiat, publico fiat bono,
pauci sint faxim qui sciant quod nesciunt,
occlusioremque habeant stultiloquentiam.



Lysiteles
Mults res simtu in me corde vrso,
multum n cogitndo dolrem indipscor:
egomt me coquo t macero t defetgo,
magster mihi xercitr animus nnc est.
sed hc non liqut neque sats cogittumst,
utrm potius hrum mihi rtem expetssam,
utram atati agndae arbitrr firmirem:
amrin med n rei opsequ potius pr sit,
utra n parte pls sit volptatis vtae
ad aetatem agundam.
de hac r mihi satis ha liquet; nisi hc sic faciam, opnor,
ut utrmque rem simul xputem, iudx sim reusque ad em rem.
ita fciam, ita placet; omnim primum
Amris artis eloquar quem ad modum expediant.
numquam mor quemquam nisi cpidum hominem
postult se in plagas concere:
eos cpit, eos consecttur;
sbdole [blanditur] ab re cnsulit,
blandloquentulus, harpag, mendax,
cupps, avarus, legans, despoliator,
latebrcolarum hominum crruptor,
[blandus] inops clatum indagtor.
nam qu amat quod amat quom xtemplo
savis sagittatis prculsust,
lico rs foras lbitur, lquitur.
d mihi hoc, ml meum, s me amas, si ades.
ibi ille cuculus: ocelle mi, fiat:
t istuc et si mplius vs dari, dbitur.
ibi lla pendentm ferit: iam amplius orat;
nn satis id st mali, ni mplius tiam,
qud ecbibit, qud comest, qud facit smpti.
nx datur: dcitur fmilia tta,
vstiplica, unctor, auri custos, flabelliferae, sandaligerulae,
cantrices, cistellatrices, nuntii, renuntii,
raptres panis et peni;
fit pse, dum illis comis est, inps amator.
haec go quom ago cm meo animo t recolo,
ubi qu eget, quam preti st parvi:
apag te, Amor, nn places nl te utor;
quamquam llud est dlce, esse t bibere,
Amr amara dt tamen, satis quod aegre sit:
fugit frum, fugitat suos cgnatos,
fugat psus se ab suo cntutu,
neque em sibi amicum vlunt dici.
mill modis, Amor, ignrandu's,
procul abhibendu's atque abstandu's,
nam qui n amorem praecpitavit,
peis perit quasi sax saliat:
apag te, Amor, tuas res tbi habeto,
Amor, mhi amicus ne fas umquam;
sunt tmen quos miseros mleque habeas,
quos tbi obnoxios fecsti.
certmst ad frugem adplicre animum,
quamquam bi labos grandis cpitur.
boni sbi haec expetnt, rem, fdem, honorem,
gloriam t gratiam: hoc probis prtiumst.
eo mhi magis lubet cum prbis potius
quam cum mprobis vivere vnidicis.


Philto
Quo illc homo foras se pnetravit ex
aedbus?
Lys.
Pater, adsum, imper quidvis,
neque tbi ero in mora neque ltebrose
me abs tu conspectu occltabo.
Ph.
Fceris pr tuis ceteris fctis,
patrm tuom si prcoles per pietatem.
nlo ego cum mprobis t viris, gnte mi,
neque n via, neque n foro necllum sermonem xsequi
nvi ego hoc saeculum mribus qubus siet:
mals bonum malum sse volt, ut st sui similis;
turbnt, miscent mors mali: rapx avarus nvidus
sacrm profanum, pblicum privtum habent, hilca gens.
haec go doleo, haec snt quae me excrucint, haec dies
noctsque tibi canto t caveas.
quod mnu non queunt tangre tantum fas hbent quo manus abstneant,
cetra: rape trahe, fuge ltelacrumas
haec mhi quom video elciunt,
quia ego d hoc genus hominum dravi.
quin prus me ad plures pnetravi?
nam hi mres maiorm laudant, eosdm lutitant quos cnlaudant.
hisce go de artibus gratim facio, ne clas neve imbuas ngenium.
meo mdo et moribus vivito ntiquis,
quae ego tbi praecipio, ea fcito.
nihil go istos moror faeces mores, turbids, quibus boni dedcorant se.
haec tbi si mea imperi capesses, mult bona in pectore cnsident.
Lys.
Smper ego usque ad hanc aetatem ab ineunte adulescentia
tuis servivi servitutem imperiis [et] praeceptis, pater.
pro ingenio ego me liberum esse ratus sum, pro imperio tuo
meum animum tibi servitutem servire aequom censui.
Phil.
Qu homo cum animo inde ab ineunte aetate depugnat suo,
utrum itane esse mavelit ut eum animus aequom censeat,
an ita potius ut parentes eum esse et cognati velint:
si animus hominem pepulit, actumst: animo servit, non sibi;
si ipse animum pepulit, dum vivit victor victorum cluet.
tu si animum vicisti potius quam animus te, est quod gaudeas.
nimio satiust, ut opust t ita sse, quam ut animo lubet:
qui animum vincunt, quam quos animus, semper probiores cluent.
Lys.
Istaec ego mi semper habui aetati integumentum meae;
ne penetrarem me usquam ubi esset damni conciliabulum
neu noctu irem obambulatum neu suom adimerem alteri
neu tibi aegritudinem, pater, prerem, parsi sedulo:
sarta tecta tua praecepta usque habui mea modestia.
Phil.
Quid exprobras? bene quod fecisti tibi fecisti, non mihi;
mihi quidem aetas actast ferme: tua istuc refert maxime.
is probus est quem paenitet quam probus sit et frugi bonae;
qui ipsus sibi satis placet, nec probus est nec frugi bonae:
[qui ipsus se contemnit, in eost indoles industriae.]
bene facta bene factis aliis pertegito, ne perpluant.
Lys.
Ob eam rem haec, pater, autumavi, quia res quaedamst quam volo
ego me abs te exorare.
Phil.
Quid id est? dare iam veniam gestio.
Lys.
Adulescenti hinc genere summo, amico atque aequali meo,
minus qui caute et cogitate suam rem tractavit, pater,
bene volo ego illi facere, si tu non nevis.
Phil.
Nempe d tuo?
Lys.
De meo: nam quod tuomst meumst, mne meumst autem tuom.
Phil.
Quid is? egetne?
Lys.
Eget.
Phil.
Habuitne rem?
Lys.
Habuit.
Phil.
Qu eam perdidit?
publicisne adfinis fuit an maritumis negotiis?
mercaturan, an venales habuit ubi rem perdidit?
L.
Nihil istorum.
P.
Quid igitur?
L.
Per comitatem edepol, pater;
praeterea aliquantum animi causa in deliciis disperdidit.
Phil.
Edepol hominem praemandatum ferme familiariter,
qui quidem nsquam per virtutem rem confregit, atque eget;
nil moror eum tbi esse amicum cum eius modi virtutibus.
Lys.
Quia sine omni malitiast, tolerare eius gestatem volo.
Phil.
De mendico male meretur qui ei dat quod edit aut bibat;
nam et illud quod dat perdit t illi prodit vitam ad miseriam.
non eo haec dco, quin quae tu vis ego velim et faciam lubens:
sed ego hoc verbum quom illi quoidam dico, praemonstro tibi,
ut ita te aliorum miserescat, ne tis alios misereat.
Lys.
Deserere illum et deiuvare in rebus advorsis pudet.
Phil.
Pol pudere quam pigere praestat, totidem litteris.
Lys.
Edepol, deum virtute dicam, pater, et maiorum et tua
multa bna bene parta habemus, bene si amico feceris
ne pigeat fecisse, ut potius pudeat si non feceris.
Phil.
De magnis divitiis si quid demas, plus fit an minus?
Lys.
Minus, pater; sed civi immuni scin quid cantari solet?
quod habes n habeas et illc quod non habes habeas, malum,
quandoquidem nec tibi bene esse pote pati neque alteri.
Phil.
Scio equidem istuc ita solere fieri; verum, gnate mi,
is est immunis, cui nihil est qui munus fungatur suom.
Lys.
Deum virtute habemus et qui nosmet utamur, pater,
et aliis qui comitati simus benevolentibus.
Phil.
Non edepol tibi pernegare possum quicquam quod velis.
cu egestatem tolerari vis? eloquere audacter patri.
Lys.
Lesbonico huic adulescenti, Charmidai filio,
qui illic habitat.
Phil.
Quin comedit quod fuit, quod non fuit?
Lys.
Ne opprobra, pater; mlta eveniunt homini quae volt, quae nevolt.
Phil.
Mentire edepol, gnate, atque id nunc facis haud consuetudine.
nam sapiens quidem pol ipsus fingit fortunam sibi:
eo non multa quae nevolt eveniunt, nisi fictor malust.
Lys.
Multa illi opera opust ficturae, qui se fictorem probum
vitae agundae esse expetit: sed hic admodum adulescentulust.
Phil.
Non aetate, verum ingenio apiscitur sapientia;
sapienti aetas condimentum, sapiens aetati cibust.
agedum eloquere, quid dare illi nunc vis?
Lys.
Nil quicquam, pater;
tu modo ne me prohibeas accipere, si quid det mihi.
Phil.
An eo egestatem ei tolerabis, si quid ab illo acceperis?
L.
Eo, pater.
P.
Pol ego istam volo me rationem edoceas.
L.
Licet.
scin tu illum quo genere natus sit?
Phil.
Scio, adprime probo.
Lys.
Soror illi est adulta virgo grandis: eam cupio, pater,
ducere uxorem sine dote.
Phil.
Sine dote uxorem?
Lys.
Ita;
tua re salva hoc pacto ab illo summam inibis gratiam,
neque commodius ullo pacto ei poteris auxiliarier.
Phil.
Egone indotatam te uxorem ut patiar?
Lys.
Patiundumst, pater;
et eo pacto addideris nostrae lepidam famam familiae.
Phil.
Multa ego possum docta dicta et quamvis facunde loqui,
historiam veterem atque antiquam haec mea senectus sustinet;
verum ego quando te et amicitiam et gratiam in nostram domum
video adlicere, etsi adversatus tibi fui, istac iudico:
tibi permitto; posce, duce.
Lys.
Di te servassint mihi.
sed adde ad istam gratiam unum.
P.
Quid id est autem unum?
L.
Eloquar.
tute ad eum adeas, tute concilies, tute poscas.
Phil.
Eccere.
Lys.
Nimio citius transiges: firmum omne erit quod tu egeris.
gravius tuom erit unum verbum ad eam rem quam centum mea.
Phil.
Ecce autem in benignitate hoc repperi, negotium.
dabitur opera.
Lys.
Lepidus vivis. haec sunt aedes, hic habet;
Lesbonico est nomen. age, rem cura. ego te opperiar domi.


Phil.
Non optuma haec sunt, neque ut ego aequom censeo;
verum meliora sunt quam quae deterruma.
sed hoc me num consolatur atque animum meum,
quia qui nihil aliud nisi quod sibi soli placet
consulit advorsum filium, nugas agit:
miser ex animo fit, factius nihilo facit.
suae senectti is acriorem hiemem parat,
quom illam importunam tempestatem conciet.
sed aperiuntur aedes quo ibam: commodum
ipse exit Lesbonicus cum servo foras.


Lesbonicvs
Minus qundecim dies sunt, quom pro hisce aedibus
minas quadraginta accepisti a Callicle.
estne hoc quod dico, Stasime?
Stasimvs
Quom considero,
meminisse videor fieri.
Lesb.
Quid factumst eo?
Stas.
Comessum, expotum; exussum: elotum in balineis,
piscator, pistor apstulit, lanii, coqui,
holitores, myropolae, aucupes: confit cito;
non hercle minus divorse distrahitur cito,
quam si tu obicias formicis papaverem.
Lesb.
Minus hercle in istis rebus sumptumst sex minis.
Stas.
Quid quod dedisti scortis?
Lesb.
Ibidem una traho.
Stas.
Quid quod go defrudavi?
Lesb.
Em, istaec ratio maxumast.
Stas.
Non tibi illud apparere, si sumas, potest;
nisi tu immortale rere esse argentum tibi.
Phil.
Sero atque stulte, prius quod cautum oportuit,
postquam comedit rem, post rationem putat.
Lesb.
Nequaquam argenti ratio comparet tamen.
Stas.
Ratio quidem hercle apparet: argentum oi)/xetai.
minas quadraginta accepisti a Callicle,
et ille adis mancipio abs te accepit?
Lesb.
Admodum.
Phil.
Pol opino adfinis noster aedis vendidit;
pater quom peregre veniet, in portast locus,
nisi forte in ventrem filio conrepserit.
Stas.
Trapeztae mille drachumarm Olympico,
quas de ratione dehibuisti, redditae?
Lesb.
Nempe qus spopondi.
Stas.
Imm quas dependi inquito
[qua sponsione pronuper tu exactus es]
pro illo adulescente, quem tu esse aibas divitem.
L.
Factum.
S.
Vt quidem illud perierit.
L.
Factum id quoque est.
nam nunc eum vidi miserum et me eius miseritumst.
Stas.
Miseret te aliorum, tui nec miseret nec pudet.
Phil.
Tempust adeundi.
Lesb.
stne hic Philto qui advenit?
is herclest ipsus.
Stas.
Edepol n ego istum velim
meum feri servom cum suo peculio.
Phil.
Erum atque servom plurumum Philto iubet
salvere, Lesbonicum et Stasimum.
Lesb.
Di duint
tibi, Philto, quaequomque optes. quid agit filius?
Phil.
Bene volt tibi.
Lesb.
Edepol mutuom mecum facit.
Stas.
Nequam illud verbumst bene volt, nisi qui bene facit.
ego quoque volo esse liber: nequiquam volo;
hic postulet frugi esse: nugas postulet.
Phil.
Meus gntus me ad te misit, inter te atque nos
adfinitatem ut conciliarem et gratiam.
tuam vlt sororem ducere uxorem; et mihi
sententia eademst et volo.
Lesb.
Hau nosco tuom:
bonis tuis rebus meas res inrides malas.
Phil.
Homo ego sum, homo tu es: ita me amabit Iuppiter,
neque te derisum advenio neque dignum puto.
verum hoc quod dixi: meus me oravit filius,
ut tuam sororem poscerem uxorem sibi.
Lesb.
Mearm me rerum novisse aequomst ordinem.
cum vostra nostra non est aequa factio.
adfinitatem vobis aliam quaerite.
Stas.
Satin tu es sanus mentis aut animi tui,
qui condicionem hanc repudies? nam illum tibi
ferentrium esse amicum inventum intellego.
Lesb.
Abin hnc dierecte?
Stas.
Si hercle ire occipiam, votes.
Lesb.
Nisi quid me aliud vis, Philto, respondi tibi.
Phil.
Benigniorem, Lesbonice, te mihi,
quam nunc experior esse, confido fore;
nam et stulte facere et stulte fabularier,
utrumque, Lesbonice, in aetate hau bonumst.
Stas.
Verum hercle hic dicit.
Lesb.
Oculum ego ecfodiam tibi,
si verbum addideris.
Stas.
Hercle qui dicam tamen;
nam si sic non licebit, luscus dixero.
Phil.
Ita tu nunc dicis, non esse aequiperabiles
vostras cum nostris factiones atque opes?
Lesb.
Dico.
Phil.
Quid? nunc si in aedem ad cenam veneris
atque ibi opulentus tibi par forte obvenerit
(adposita cena sit, popularem quam vocant),
si illi congestae sint epulae a cluentibus:
si quid tibi placeat quod illi congestum siet,
edisne an incenatus cum opulento accubes?
Lesb.
Edim, nisi si ille votet.
Stas.
At pol ego etsi votet
edim, atque ambabus malis expletis vorem,
et quod illi placeat praeripiam potissimum,
neque ill concedam quicquam de vita mea.
verecundari neminem pud mensam decet,
nam ibi de divinis atque humanis cernitur.
Phil.
Rem fabulare.
Stas.
Non tibi dicam dolo:
decedam ego illi de via, de semita,
de honore populi; verum quod ad ventrem attinet,
non hercle hoc longe, nisi me pugnis vicerit.
cena hac annona est sine sacris hereditas.
Phil.
Semper tu hoc facito, Lesbonice, cogites,
id optumum esse, tute uti sis optumus;
si id nequeas, saltem ut optumis sis proxumus.
nunc condicionem hanc, quam ego fero et quam abs te peto,
dare atque accipere, Lesbonice, te volo.
di divites sunt, deos decent opulentiae
et factiones, verum nos homunculi,
satillum animai qui quom extemplo emisimus,
aequo mendicus atque ille opulentissimus
censetur censu ad Acheruntem mortuos.
Stas.
Mirum quin tu illo tecum divitias feras.
ubi mortuos sis, ita sis ut nomen cluet.
Phil.
Nunc ut scias hic factiones atque opes
non esse neque nos tuam neglegere gratiam,
sine dote posco tuam sororem filio.
quae res bene vortathabeon pactam? quid taces?
Stas.
Pro di immortales, condicionem quoius modi.
Phil.
Quin fabulare di bene vortant, spondeo?
Stas.
Ehe ubi usus nil erat dcto, spondeo
dicebat; nunc hic, quom opus est, non quit dicere.
Lesb.
Quom adfinitate vostra me arbitramini
dignum, habeo vobis, Philto, magnam gratiam.
sed si haec res graviter cecidit stultitia mea,
Philto, est ager sub urbe hic nobis: eum dabo
dotem sorori; nam is de divitiis meis
solus superfit praeter vitam relicuos.
Phil.
Profecto dotem nil moror.
Lesb.
Certumst dare.
Stas.
Nostramne, ere, vis nutricem, quae nos educat,
abalienare a nobis? cave sis feceris.
quid edemus nosmet postea?
Lesb.
Etiam tu taces?
tibi ego rationem reddam?
Stas.
Plane periimus,
nisi quid ego comminiscor. Philto, te volo.
P.
Si quid vis, Stasime.
S.
Huc cncede aliquantum.
P.
Licet.
Stas.
Arcano tibi ego hoc dico, ne ille ex te sciat
neve alius quisquam.
Phil.
Crede audacter quidlubet.
Stas.
Per deos atque homines dico, ne tu illunc agrum
tuom sris umquam fieri neque gnati tui.
ei rei argumenta dicam.
Phil.
Audire edepol lubet.
Stas.
Primum omnium olim terra cum proscinditur,
in quinto quoque sulco moriuntur boves.
Phil.
Apage, Acheruntis ostium in vostrost agro.
Stas.
Tum vinum prius quam coctumst pendet putidum.
Lesb.
Consuadet homini, credo. etsi scelestus est,
at mi infidelis non est.
Stas.
Audi cetera.
post id, frumenti quom alibi messis maximast,
tribus tntis illi minus redit quam opseveris.
Phil.
Em istic oportet opseri mores malos,
si in opserendo possint interfieri.
Stas.
Neque umquam quisquamst, quoius ille ager fuit,
quin pessume ei res vorterit: quoium fuit,
alii exulatum abierunt, alii emortui,
alii se suspendere. em nunc hic quoius est,
ut ad incitas redactust.
Phil.
Apage a me istum agrum.
Stas.
Magis apage dicas, si omnia ex me audiveris.
nam fulguritae sunt alternae rbores;
sues moriuntur angina acerrume;
oves scabrae sunt, tam glabrae, em, quam haec est manus.
tum autem Surorum, genus quod patientissumumst
hominum, nemo extat qui ibi sex menses vixerit:
ita cuncti solstitiali morbo decidunt.
Phil.
Credo ego istuc, Stasime, ita esse; sed Campans genus
multo Surorum iam antidit patientia.
sed istst ager profecto, ut te audivi loqui,
malos in quem omnes publice mitti decet,
sicut fortunatorum memorant insulas,
quo cuncti qui aetatem egerint caste suam
conveniant; contra istoc detrudi maleficos
aequom videtur, qui quidem istius sit modi.
Stas.
Hospitium est calamitatis: quid verbis opust?
quamvis malam rem quaeras, illic reperias.
Phil.
At tu hercle et illi et alibi.
Stas.
Cave sis dixeris
me tibi dixisse hoc.
Phil.
Dixisti arcano satis.
Stas.
Quin hic quidem cpit illum ab se abalienarier,
si quem reperire possit cui os sublinat.
Phil.
Meus qudem hercle numquam fiet.
Stas.
Si sapies quidem.
lepide hercle d agro ego hunc senem deterrui;
nam qui vivamus nihil est, si illum amiserit.
Phil.
Redeo ad te, Lesbonice.
Lesb.
Dic sodes mihi,
quid hic est locutus tecum?
Phil.
Quid censes? homost:
volt fieri liber, verum quod det non habet.
Lesb.
Et ego esse locuples, verum nequiquam volo.
Stas.
Licitumst, si velles; nunc, quom nihil est, non licet.
Lesb.
Quid tecum, Stasime?
Stas.
De istoc quod dixti modo:
si ante voluisses, esses; nunc sero cupis.
Phil.
De dote mecum convenire nil potest:
quid tibi lubet tute agito cum nato meo.
nunc tuam sororem filio posco meo.
quae res bene vortat. quid nunc? etiam consulis?
Lesb.
Quid istc? quando ita vis: di bene vortant. spondeo.
Stas.
Numquam edepol quoiquam tam expectatus filius
natus quam illuc est spondeo natum mihi.
di fortunabunt vostra consilia.
Phil.
Ita volo.
Lesb.
Sed, Stasime, abi huc ad meam sororem ad Calliclem,
dic hoc negoti quo modo actumst.
Stas.
Ibitur.
Lesb.
Et gratulator meae sorori.
Stas.
Scilicet.
Phil.
I hac, Lesbonice, mecum, ut coram nuptiis
dies cnstituatur; eadem haec confirmabimus.
Lesb.
[Tu stuc cura quod iussi. ego iam hic ero.]
dic Callicli, me ut convenat.
Stas.
Quin tu i modo.
Lesb.
De dote ut videat quid opus sit facto.
Stas.
I modo.
Lesb.
Nam certumst sine dote haud dare.
Stas.
Quin tu i modo.
Lesb.
Neque enim illi damno umquam esse patiar
Stas.
Abi modo.
Lesb.
Meam nglegentiam.
Stas.
I modo.
Lesb.
Nullo modo
aequom videtur quin quod peccarim
Stas.
I modo.
Lesb.
Potissimum mi id obsit.
Stas.
I modo.
Lesb.
O pater,
enumquam aspiciam te?
Stas.
I modo, i modo, i modo.
tandem impetravi abiret. di vestram fidem,
edepol re gesta pessume gestam probe,
si quidem ager nobis salvos est; etsi admodum
in ambiguo est etiam nunc quid ea re fuat.
sed id si alienatur, actumst de collo meo,
gestandust peregre clupeus, galea, sarcina:
effugiet ex urbe, ubi erunt factae nuptiae,
ibt istac, aliquo, in maximam malam crucem,
latrocinatum, aut in Asiam aut in Ciliciam.
ibo huc quo mi imperatumst, etsi odi hanc domum,
postquam exturbavit hic ns ex nostris aedibus.



Callicles
Qu modo tu istuc, Stasime, dixti?
Stasimvs
Nostrum erilem filium
Lesbonicum suam sororem despondisse. em hoc modo.
Call.
Cu homini despondit?
Stas.
Lysiteli Philtonis filio,
sine dote.
Call.
Sine dote ille illam in tantas divitias dabit?
non credibile dicis.
Stas.
At tu depol nullus creduas.
si hoc non credis, ego credidero
C.
Quid?
S.
Me nihili pendere.
Call.
Quam dudum istuc aut ubi actumst?
Stas.
Ilico hic ante ostium,
tam modo, inquit Praenestinus.
Call.
Tanton in re perdita,
quam in re salva Lesbonicus factus est frugalior?
Stas.
Atque equidem ipsus ultro venit Philto oratum filio.
Call.
Flagitium quidem hercle fiet, nisi dos dabitur virgini.
postremo edepol ego istam rem ad me ttinere intellego.
ibo ad meum castigatorem atque ab eo consilium petam.
Stas.
Propemodum quid illic festinet sentio et subolet mihi:
ut agro evortat Lesbonicum, quando evortit aedibus.
o ere Charmides, quam apsenti hic tua res distrahitur tibi!
utinam te rediisse salvom videam, ut inimicos tuos
ulciscare, ut mhi, ut erga te fui et sum, referas gratiam.
nimium difficilest reperiri amicum ita ut nomen cluet,
quoi tuam quom rem credideris, sne omni cura dormias.
sed generum nostrum ire eccillum video cum adfini suo.
nescio qud non satis inter eos convenit: celeri gradu
eunt uterque, ille reprehendit hunc priorem pallio.
haud ineuscheme astiterunt. huc aliquantum apscessero:
est lubido orationem audire duorum adfinium.


Lysiteles
Sta ilico, noli avorsari neque te occultassis mihi.
Lesbonicvs
Potin ut me ire quo profectus sum sinas?
Lys.
Si in rem tuam,
Lesbonice, esse videatur, gloriae aut famae, sinam.
Lesb.
Quod est facillumum, facs.
Lys.
Quid id est?
Lesb.
Amico iniuriam.
Ly.
Neque meumst neque facere didici.
Le.
Indoctus quam docte facis.
quid faceres, si quis docuisset te, ut sic odio esses mihi?
[qui] bene cum simulas facere mihi te, male facis, male consulis.
Lys.
Egone?
Lesb.
Tune.
Lys.
Quid male facio?
Lesb.
Quod ego nolo, id cum facis.
Lys.
Tuae rei bene consulere cupio.
Lesb.
Tu [mihi] es melior quam egomet mihi?
sat sapio, satis in rem quae sint meam ego conspicio mihi.
Lys.
An id est sapere, ut qui beneficium a benevolente repudies?
Lesb.
Nullum beneficium sse duco id quod quoi facias non placet.
scio ego et sentio ipse quid agam, neque mens officio migrat,
nec tuis depellar dictis quin rumori serviam.
Lys.
Quid ais? nam retineri nequeo quin dicam ea quae promeres:
itan tandem hanc maiores famam tradiderunt tibi tui,
ut virtute eorum anteparta per flagitium perderes?
atque honori posterorum tuorum ut vindex fieres,
tibi paterque avosque facilem fecit et planam viam
ad quaerundum honorem: tu fecisti ut difficilis foret,
culpa maxume et desidia tuisque stultis moribus.
praeoptavisti, amorem tuom uti virtuti praeponeres.
nunc te hoc pacto credis posse optegere errata? aha, non itast:
cape sis virtutem animo et corde expelle desidiam tuo:
in foro operam amicis da, ne in lecto amicae, ut solitus es.
atque ego istum agrum tbi relinqui b eam rem enixe expeto,
ut tibi sit qui te corrigere possis, ne omnino inopiam
cives obiectare possint tibi, quos tu inimicos habes.
Lesb.
Omnia ego istaec quae tu dixti scio, vel exsignavero,
ut rem patriam et gloriam maiorum foedarim meum:
scibam ut esse me deceret, facere non quibam miser;
ita vi Veneris vinctus, otio captus in fraudem incidi.
et tibi nunc, proinde ut merere, summas habeo gratias.
Lys.
At operam perire meam sic et te haec dicta corde spernere 
perpeti nequeo, simul me piget parum pudere te;
et postremo, nisi mi auscultas atque hoc ut dico facis,
tute pone te latebis facile, ne inveniat te Honor,
in occulto iacebis cum te maxume clarum voles.
pernovi equidem, Lesbonice, ingenium tuom ingenuom admodum;
scio te sponte non tuapte errasse, sed amorem tibi
pectus opscurasse; atque ipse Amoris teneo omnis vias.
ita est amor, ballista ut iacitur: nihil sic celere est neque volat;
atque is mores hominum moros et morosos efficit:
minus placet magis qud suadetur, quod dissuadetur placet;
quom inopiast, cupias, quando eius copiast, tum non velis;
[ille qui aspllit is compellit, ille qui cnsuadet vetat.]
insanum [et] malumst in hosptium devorti ad Cupidinem.
sed te moneo hoc etiam atque etiam, ut reputes quid facere expetas.
si istuc, ut conare, facis  indicium tuom incendes genus;
tum igitur tibi aquae rit cupido, genus qui restinguas tuom,
atque s eris nactus, proinde ut corde amantes sunt cati
ne scintillam quidem relinques, genus qui congliscat tuom.
Lesb.
Facilest inventu: datur ignis, tametsi ab inimico petas.
sed tu obiurgans me a peccatis rapis deteriorem in viam.
meam [vis] sororem tibi dem suades sine dote. aha, non convenit
me, qui abusus sum tantam rem patriam, porro in ditiis
esse agrumque habere, egere illam autem, ut me merito oderit.
numquam erit alienis gravis qui suis se concinnat levem.
sicut dixi, faciam: nolo te iactari diutius.
Lys.
Tanto meliust te sororis causa egestatem exsequi
atque eum agrum me habere, quam te, tua qui toleres moenia?
Lesb.
Nolo ego mihi te tam prospicere, qui meam egestatem leves,
sed ut inops infamis ne sim, ne mi hanc famam differant,
me germanam meam sororem in concubinatum tibi,
si sine dote dem, dedisse magis quam in matrimonium.
quis me improbior perhibeatur esse? haec famigeratio
t honestet, me conlutulentet, si sine dote duxeris:
tibi sit emolumentum honoris, mihi quod obiectent siet.
Lys.
Quid? te dictatorem censes fore, si aps t agrum acceperim?
Lesb.
Neque volo neque postulo neque censeo, verum tamen
is est honos homini pudico, meminisse officium suom.
Lys.
Scio equidem te animatus ut sis; video, subolet, sentio:
id agis, ut, ubi adfinitatem inter nos nostram adstrinxeris
atque eum agrum dederis nec quicquam hic tibi sit qui vitam colas,
effugias ex urbe inanis; profugus patriam deseres,
cognatos, adfinitatem, amicos factis nuptiis:
mea opera hinc proterritum te meaque avaritia autument.
id me commissurum ut patiar fieri, ne animum induxeris.
Stas.
Non enim pssum quin exclamem euge. euge, Lysiteles, pa/lin.
facile palmam habes: hic victust, vicit tua comoedia.
hic agit magis ex argumento et versus melioris facit.
etiam ob stultitiam tuam te  curis multabo mina.
Lesb.
Quid tibi intrpellatio aut in consilium huc accessio est?
S.
Eodem pacto, quo huc accessi, apscessero.
Le.
I hac mecum domum,
Lysiteles, ibi de istis rebus plura fabulabimur.
Lys.
Nil ego in occulto agere soleo. meus ut animust, eloquar:
si mihi tua soror, ut ego aequom censeo, ita nuptum datur,
sine dote, neque tu hinc abituru's, quod meum erit id erit tuom;
sin aliter animatus es, bene quod agas eveniat tibi,
ego amicus numquam tibi ero alio pacto. sic sententia est.
Stas.
Abiit [hercle] ille quidem. ecquid audis, Lysiteles? ego te volo.
hic quoque hinc biit. Stasime, restas solus. quid ego nunc agam,
nisi uti sarcinam constringam et clupeum ad dorsum accommodem,
fulmentas iubeam suppingi soccis? non sisti potest.
video caculam militarem me futurum haud longius:
ad aliquem regem in saginam erus sse coniciet meus;
credo ad summos bellatores acrem fugitorem fore
et capturum spolia ibi illum qu [meo] ero adversus venerit.
egomet autem quom extemplo arcum [mihi] et pharetram et sgittas sumpsero,
cassidem in caput, dormibo placide n tabernaculo.
ad forum ibo: nudius sextus quoi talentum mutuom
dedi, reposcam, ut habeam, mecum quod feram, viaticum.


Megaronides
Vt mihi rem narras, Callicles, nullo modo
potest feri prosus quin dos detur virgini.
Callicles
Namque hercle honeste fieri ferme non potest,
ut eam perpetiar ire in matrimonium
sine dote, quom eius rem penes me habeam domi.
Meg.
Parata dos domist; nisi expectare vis,
ut eam sine dote frater nuptum conlocet.
post adeas tute Philtonem et dotem dare
te ei dicas, facere id eius ob amcitiam patris.
verum hoc ego vereor, ne istaec pollicitatio
te in crimen populo ponat atque infamiam;
non temere dicant te benignum virgini:
datam tibi dotem, ei quam dares, eius a patre,
ex ea largiri te illi, neque ita ut sit data
columem te sistere illi, et detraxe autument.
nunc si opperiri vis adventum Charmidi,
perlongumst: huic ducendi interea abscesserit
lubido; atque ea condicio huic vel primaria est.
Call.
Nam hercle omnia istaec veniunt in mentem mihi.
vide si hc utibile magis atque in rem deputas,
ut adeam Lesbonicum, edoceam ut res se habet.
sed ut go nunc adulescenti thensaurum indicem
indomito, pleno amoris ac lasciviae?
minime, minime hercle vero. nam certo scio,
locum quoque illum omnem, ubi situst, comederit;
quem fodere metuo, sonitum ne ille exaudiat
neu rem ipsam indaget, dotem dare si dixerim.
Meg.
Quo pacto ergo igitur clam dos depromi potest?
Call.
Dum occasio ei rei reperiatur, interim
ab amico alicunde mutuom argentum rogem.
Meg.
Potin est ab amico alicunde exorari?
Call.
Potest.
Meg.
Gerrae. ne tu illud verbum actutum inveneris:
mihi quidem hercle non est quod dem mutuom.
Call.
Malim hercle ut verum dicas, quam ut des mutuom.
Meg.
Sed vide consilium, si placet.
Call.
Quid consilist?
Meg.
Scitum, ut ego opinor, consilium inveni.
Call.
Quid est?
Meg.
Homo cnducatur aliquis iam, quantum potest,
[quasi sit peregrinus.
Call.
Quid is scit facere postea?]
ignota facie, quae hic non visitata sit;
mendacilocum aliquem [
Call.
Quid is scit facere postea?]
falsidicum, confidentem.
Call.
Quid tum postea?
Meg.
Is homo exornetur graphice in peregrinum modum;
quasi ad adulescentem a patre ex Seleucia
veniat, salutem ei nuntiet verbis patris:
illum bene gerere rem et valere et vivere,
et eum rediturum actutum; ferat epistulas
duas, as nos consignemus, quasi sint a patre:
det alteram illi, lteram dicat tibi
dare sese velle.
Call.
Perge porro dicere.
Meg.
Seque aurum ferre virgini dotem a patre
dicat patremque id iussisse aurum tibi dare.
tenes iam?
Call.
Propemodo, atque ausculto perlubens.
Meg.
Tum t igitur demum adulescenti aurum dabis,
ubi erit locata virgo in matrimonium.
Call.
Scite hercle sane.
Meg.
Hoc, ubi thensaurum effoderis,
suspicionem ab adulescente amoveris:
censebit aurum esse a patre allatum tibi,
tu de thensauro sumes.
Call.
Satis scite et probe;
quamquam hoc me aetatis sycophantari pudet.
sed epistulas quando opsignatas adferet,
[sed quom opsignatas attulerit epistulas]
nonne arbitraris eum adulescentem anuli
paterni signum novisse?
Meg.
Etiam tu taces?
sescentae ad eam rem causae possunt conligi:
illum quem habuit perdidit, alium post fecit novom.
iam si opsignatas non feret, dici hoc potest,
apud prtitorem eas resignatas sibi
inspectasque esse. in huius modi negotio
diem sermone terere segnities merast:
quam vis sermones possunt longi texier.
abi ad thensaurum iam confestim clanculum,
servos ancillas amove. atque audin?
Call.
Quid est?
Meg.
Vxorem quoque eampse hanc rem uti celes face,
nam pol tacere numquam quicquamst quod queat.
quid nunc stas? quin tu hinc amoves et te moves?
aperi, deprome inde auri ad hanc rem quod sat est,
continuo operto denuo; sed clanculum,
sicut praecepi; cunctos exturba aedibus.
Call.
Ita faciam.
Meg.
At nim nimis lngo sermone utimur,
diem conficimus quod iam properatost opus.
nihil est de signo quod vereare; me vide:
lepida est illa casa, ut commemoravi, dicere
apud prtitores esse inspectas. denique
diei tempus non vides? quid illm putas,
natura illa atque ingenio? iam dudum ebriust.
quidvis probare poterit; tum, quod maxumumst,
adferre, non petere hinc se dicet.
Call.
Iam sat est.
Meg.
Ego sycophantam iam conduco de foro
epistulasque iam consignabo duas,
eumque hc ad adulescentem meditatum probe
mittam.
Call.
Eo ego igitur intro ad officium meum.
tu istuc age.
Meg.
Actum reddam nugacissume.



Charmides
Salspotenti et mulspotenti Iovis frtri et Nerei Nptuno
laets lubens laudes go et grates gratisque habeo et fluctibus salsis,
quos pnes mei fuit saep potestas, bonis mes quid foret et mea vitae,
quom sus med ex locis n patriam suavssumam reducem fciunt.
atque go, Neptune, tibi nte alios deos grtias ago atque habe summas;
nam te mnes saevomqu severumque atque vidis moribus cmmemorant,
spurcficum, immanem, intlerandum, vesnum: contra opera xpertus,
nam pl placido te et clmenti meo usqu modo, ut volui, uss sum in alto.
atque hnc tuam gloriam iam nte auribus accperam, et nobilest pud homines,
paupribus te parcre solitum, dits damnare atqu domare.
abi, lado, scis ordne, ut aequomst, tractre homines; hoc ds dignumst.
[semper mendicis modesti sint.]
fids fuisti: infidum sse iterant; nam apsqu foret te, sat sco in alto
distrxissent disqu tulissent satelltes tui me miserm foede
bonaque mnia mea item un mecum passm caeruleos pr campos:
ita im quasi canes, haud scus, circum stabnt navem turbins venti,
imbrs fluctusque atqu procellae infnsae frangere mlum,
ruere ntemnas, scindre vela, ni ta pax propitia fret praesto.
apage  me sis, dehinc im certumst oti dare me; satis prtum habeo
quibus arumnis delctavi, fili dum divitis quaero.
sed qus hic est, qui in plateam ngreditur
cum nvo ornatu specique simul?
pol qumquam domi cupio, pperiar,
quam hic rm agat animum advortam.


Sycophanta
Huc ego die nomn Trinummo fciam: nam ego operm meam
tribus nummis hodie locavi ad artis nugatorias.
advenio ex Seleucia, Macedonia, Asia atque Arabia,
quas ego neque oculis nec pedibus umquam usurpavi meis.
viden egestas quid negoti dat homini misero mali,
quin ego nunc subigor trium nummum causa ut hasce epistulas
dicam ab eo homine me accepisse, quem ego qui sit homo nescio
neque novi, neque natus necne is fuerit, id solide scio.
Charm.
Pol hic quidem fungino generest: capite se totum tegit.
Hilurica facies videtur hominis, eo ornatu advenit.
Syc.
Ille qui m conduxit, ubi conduxit, abduxit domum,
quae voluit mihi dixit, docuit et praemonstravit prius,
quo modo quicque agerem; nunc adeo si quid ego addidero amplius,
eo conductor melius de me nugas conciliaverit.
ut ille me exornavit, ita sum ornatus; argentum hoc facit.
ipse ornamenta a chorago haec sumpsit suo periculo.
nunc ego si potero ornamentis hominem circumducere,
dabo operam, ut me esse ipsum plane sycophantam sentiat.
Charm.
Quam magis spcto, minus placet mi haec hominis facies. mira sunt,
ni illic homost aut dormitator aut sector zonarius.
loca contemplat, circumspectat sese atque aedis noscitat.
credo edepol, quo mox furatum veniat speculatur loca.
magis lubidost opservare quid agat: ei rei operam dabo.
Syc.
Has regiones demonstravit mi ille conductor meus;
apud illas aedis sistendae mihi sunt sycophantiae.
fores pultabo.
Charm.
Ad nostras aedis hic quidem habet rectam viam.
hercle opinor mi advenienti hac noctu agitandumst vigilias.
Syc.
Aperite hoc, aperite. heus, ecquis his fribus tutelam gerit?
Ch.
Quid, adulescens, quaeris? quid vis? quid istas pultas?
S.
Heus senex,
census cum sum, iuratori recte rationem dedi.
* * *
Lesbonicum hic adulescentem quaero in his regionibus
ubi habitet, et item alterum d istanc capitis albitudinem:
Calliclem aiebat vocari qui has dedit mi epistulas.
Charm.
Meum gnatum hic quidem Lesbonicum quaerit et amicum meum,
cu ego liberosque bonaque commendavi, Calliclem.
Syc.
Fac me, si scis, certiorem, hisce homines ubi habitent, pater.
Charm.
Quid eos quaeris? aut quis es? aut unde es? aut unde advenis?
Syc.
Multa simul rogitas, nescio quid expediam potissimum.
si unum quidquid singillatim et placide percontabere,
et meum nmen et mea facta et itinera ego faxo scias.
Charm.
Faciam ita ut vis. agedum nomen tuom primum memora mihi.
Syc.
Magnum facinus incipissis petere.
Ch.
Quid ita?
Syc.
Quia, pater,
si ante lucem re occipias a meo prmo nomine,
concubium sit noctis prius quam ad postremum perveneris.
Charm.
Opus factost viatico ad tuom nomen, ut tu praedicas.
Syc.
Est minusculum alterum, quasi vixillum vinarium.
Charm.
Quid est tibi nomen, adulescens?
Syc.
Pax, id est nomen mihi.
hoc cotidianumst.
Charm.
Edepol nomen nugatorium,
quasi dicas, si quid crediderim tibi, paxperiisse ilico.
hic homo solide sycophantast. quid ais tu, adulescens?
Syc.
Quid est?
Charm.
Eloquere, isti tibi quid homines debent, quos tu quaeritas?
Syc.
Pater istius adulescentis dedit has duas mi epistulas,
Lesbonici. is mi est amicus.
Charm.
Teneo hunc manifestarium.
me sibi epistulas dedisse dicit. ludam hominem probe.
Syc.
Ita ut occepi, si animum advortas, dicam.
Charm.
Dabo operam tibi.
Syc.
Hanc me iussit Lesbonico suo gnato dare epistulam,
et item hanc alteram suo amico Callicli iussit dare.
Charm.
Mihi quoque edepol, quom hic nugatur, contra nugari lubet.
[ubi ipse erat?
Sy.
Bene rem gerebat.
Ch.
Ergo ubi?
Sy.
In Seleucia.
Ch.
] Ab ipson istas accepisti?
Syc.
E manibus dedit mi ipse in manus.
Ch.
Qua facie est homo?
S.
Sesquipede quiddamst quam tu longior.
Charm.
Haeret haec res, siquidem ego apsens sum quam praesens longior.
novistin hominem?
Syc.
Ridicule rogitas, quicum una cibum
capere soleo.
Ch.
Quid est ei nomen?
Syc.
Quod edepol homini probo.
Charm.
Lubet audire.
Syc.
Illi edepolillillivae misero mihi.
Charm.
Quid est negoti?
Syc.
Devoravi nomen imprudens modo.
Charm.
Non placet qui amicos intra dentes conclusos habet.
Syc.
Atque etiam modo vorsabatur mi in labris primoribus.
Charm.
Temperi huic hodie anteveni.
Syc.
Teneor manifesto miser.
Charm.
Iam recommentatu's nomen?
Syc.
Deum hercle me atque hominum pudet.
Ch.
Vide modo ut hminem noveris.
S.
Tam quam me. fieri istuc solet,
quod in manu teneas atque oculis videas, id desideres.
litteris recomminiscar. C est principium nomini.
Ch.
Callias?
S.
Non est.
Ch.
Callippus?
S.
Non est.
Ch.
Callidemides?
S.
Non est.
Ch.
Callinicus?
S.
Non est.
Ch.
Callimarchus?
S.
Nil agis.
neque adeo edepol flocci facio, quando egomet memini mihi.
Charm.
At enim multi Lesbonici sunt hic: nisi nomen patris
dices, non monstrare istos possum homines quos tu quaeritas.
quod ad exemplum est? coniectura si reperire possumus.
Syc.
Ad hoc exemplum est
Charm.
An Chares? an Charmides?
Syc.
Enim Charmides.
em istic erit. qui istum di perdant. dixi ego iam dudum tibi:
* * *
Charm.
Te potius bene dicere aequomst homini amico, quam male.
Syc.
Satin inter labra atque dentes latuit vir minimi preti?
Ch.
Ne male loquere apsenti amico.
Syc.
Qud ergo ille ignavissumus
mihi latitabat?
Charm.
Si appellasses, respondisset, nomine.
sed ipse ubi est?
S.
Pol illm reliqui ad Rhadamantem in Cecropia insula.
Ch.
Quis homo est me insipientior, qui ipse, egomet ubi sim, quaeritem?
sed nil disconducit huic rei. quid ais? quid hoc quod te rogo?
quos locos adiisti?
Syc.
Nimium mirimodis mirabiles.
Charm.
Lubet audire, nisi molestumst.
Syc.
Quin discupio dicere.
omnium prmum in Pontum advecti ad Arabiam terram sumus.
Ch.
Eho an etiam Arabiast in Ponto?
S.
Est: non illa ubi tus gignitur,
sed ubi apsinthium fit atque cunila gallinacea.
Charm.
Nimium graphicum hunc nugatorem. sed ego sum insipientior,
qui egomet unde redeam hunc rogitem, quae ego sciam atque hic nesciat;
nisi quia lubet experiri, quo evasurust denique.
sed quid ais? quo inde isti porro?
Syc.
Si animum advortes, eloquar.
ad caput amnis, quod de caelo exoritur sub solio Iovis.
Ch.
Sub solio Iovis?
S.
Ita dico.
Ch.
E caelo?
S.
Atque e medio quidem.
Ch.
Eho an etiam n caelum escendisti?
S.
Immo horiola advecti sumus,
usque aqua advorsa per amnem.
Charm.
Eho an tu etiam vidisti Iovem?
Syc.
Alii di isse ad villam aiebant servis depromptum cibum.
deinde porro
Charm.
Deinde porro nolo quicquam praedices.
Syc.
Sed
Cha.
Abeo hercle, si es molestus. nam pudicum neminem,
Pax, referre oportet, qui aps terra ad caelum pervenerit.
Syc.
Faciam ita ut te velle video. sed monstra hosce homines mihi,
quos ego quaero, quibus me oportet has deferre epistulas.
Charm.
Quid ais? tu nunc si forte eumpse Charmidem conspexeris,
illum quem tibi ists dedisse commemoras epistulas,
norisne hominem?
Syc.
Ne tu me edepol arbitrare beluam,
qui quidem nn novisse possim quicum aetatem exegerim.
an ille tam esset stultus, qui mihi mille nummum crederet
Philippum, quod me aurum deferre iussit ad gnatum suom
atque ad amicum Calliclem, quoi rem aibat mandasse hic suam?
mihi concrederet, nisi me ille t ego illum nossem approbe?
Charm.
Enim vero ego nunc sycophantae huic sycophantari volo,
si hunc possum illo mille nummum Philippum circumducere,
quod sibi me dedisse dixit, quem ego qui sit homo nescio
neque oculis ante hunc diem umquam vidi. eine aurum crederem,
quoi, si capitis res sit, nummum numquam credam plumbeum?
adgrediundust hic homo mi astu. heus, Pax, te tribus verbis volo.
Syc.
Vel trecentis.
Charm.
Haben tu id aurum quod accepisti a Charmide?
Syc.
Atque etiam Philippm, numeratum illius in mensa manu,
mille nummum.
Charm.
Nempe ab ipso id accepisti Charmide?
Syc.
Mirum quin ab avo eius aut pravo acciperem, qui sunt mortui.
Ch.
Adulescens, cedo dum istuc aurum mi.
S.
Quod ego aurum dem tibi?
Ch.
Quod a me te accepisse fassu's.
S.
Aps te accepisse?
Ch.
Ita loquor.
S.
Quis tu homo es?
Ch.
Qui mille nummum tibi dedi ego sum Charmides.
Syc.
Neque edepol tu is es neque hodie is umquam eris, auro huic quidem.
abi sis, nugator: nugari nugatori postulas.
Ch.
Charmides ego sum.
S.
Nequiquam hercle es, nam nihil auri fero.
nimis argute brepsisti in eapse occasiuncula:
postquam ego me aurum ferre dixi, post tu factu's Charmides;
prius tu non eras, quam ari feci mentionem. nihil agis;
proin tu te, itidem ut charmidatus es, rursum recharmida.
Charm.
Quis ego sum igitur, siquidem is non sum qui sum?
Syc.
Quid id ad me attinet?
dm ille ne sis quem ego esse nolo, sis mea casa qui lubet.
prius non is eras qu eras: nunc is factu's qui tum non eras.
Charm.
Age si quid agis.
Syc.
Quid ego agam?
Charm.
Aurum redde.
Syc.
Dormitas, senex.
Charm.
Fassu's Charmidem dedisse aurum tibi.
Syc.
Scriptum quidem.
Charm.
Properas an non properas ire actutum ab his regionibus,
dormitator, prius quam ego hic te iubeo mulcari male?
Syc.
Quam ob rem?
Charm.
Quia illum quem ementitus es, ego sum ipsus Charmides,
quem tibi epistulas dedisse aiebas.
Syc.
Eho, quaeso, an tu is es?
Charm.
Is enim vero sum.
Syc.
Ain tu tandem? is ipsusne es?
Charm.
Aio.
Syc.
Ipsus es?
C.
Ipsus, inquam, Charmides sum.
S.
Ergo ipsusne es?
C.
Ipsissimus.
abin hinc ab oculis?
Syc.
Enim vro serio, quoniam advenis
vapulabis meo arbitratu t novorum aedilium.
Charm.
At etiam maledicis?
Syc.
Immo, salvos quandoquidem advenis
di te perdant, si te flocci facio an periisses prius.
ego ob hanc operam argentum accepi, te macto infortunio:
ceterum qui sis, qui non sis, floccum non interduim.
ibo, ad illm renuntiabo qui mihi tris nummos dedit,
ut sciat se perdidisse. ego abeo. male vive et vale.
qui te di omnes advenientem peregre perdant, Charmides.
Charm.
Postquam illic hinc biit, post loquendi libere
videtur tempus venisse atque occasio.
iam dudum meum ille pectus pnngit aculeus,
quid ill negoti fuerit ante aedis meas.
nam epistula illa mihi concenturiat metum
in corde et illud mille nummum quam rem agat.
numquam edepol temere tinnit tintinnabulum:
nisi qui illud tractat aut movet, mutumst, tacet.
sed quis hic est, qui huc in plateam cursuram incipit?
lubet observare quid agat: huc concessero.


Stasimvs
Stasime, fac te propere celerem, recipe te ad dominum domum,
ne subito metus exoriatur scapulis stultitia tua.
adde gradum, adpropera. iam dudum factumst, cum abiisti domo.
cave sis tibi, ne bubuli in te cottabi crebri crepent,
si aberis ab eri quaestione. ne destiteris currere.
ecce hominem te, Stasime, nihili: satin in thermipolio
condalium es oblitus, postquam thermopotasti gutturem?
recipe te et recurre petere re recenti.
Charm.
Huic, quisquis est,
gurguliost exercitr: is hunc hminem cursuram docet.
Stas.
Quid, homo nihili, non pudet te? tribusne te poteriis
memoriam esse oblitum? an vero, quia cum frugi hominibus
ibi bibisti, qui ab alieno facile cohiberent manus?
Truthus fuit, Cerconicus, Crinnus, Cercobulus, Collabus,
oculicrepidae cruricrepidae, ferriteri mastigiae:
inter eosne homines condalium te redipisci postulas?
quorum eorum nus surrupuit currenti cursori solum.
Ch.
Ita me di ament, graphicum furem.
S.
Quid ego quod periit petam?
nisi etiam laborem ad damnum pponam epithecam insuper.
quin tu quod periit periisse ducis? cape vorsoriam,
recipe te ad erum.
Charm.
Non fugitivost hic homo, commeminit domi.
Stas.
Vtinam veteres hominum mores, veteres parsimoniae
potius in maiore honore hic essent quam mores mali.
Charm.
Di immortales, basilica hic quidem facinora inceptat loqui.
vetera quaerit, vetera amare hunc more maiorum scias.
Stas.
Nam nunc mores nihili faciunt quod licet, nisi quod lubet:
ambitio iam more sanctast, liberast a legibus;
scuta iacere fugereque hostis more habent licentiam:
petere honorem pro flagitio more fit.
Charm.
Morem improbum.
Stas.
Strenuiores praeterire more fit.
Charm.
Nequam quidem.
Stas.
Mores leges perduxerunt iam in potestatem suam,
magisque is sunt obnoxiosae quam parentes liberis.
eae miserae etiam ad parietem sunt fixae clavis ferreis,
ubi malos mores adfigi nimio fuerat aequius.
Charm.
Lubet adire atque appellare hunc; verum ausculto perlubens
et metuo, si compellabo, ne aliam rem occipiat loqui.
Stas.
Neque istis quicquam lege sanctumst: leges mori serviunt,
mores autem rapere properant qua sacrum qua publicum.
Charm.
Hercle istis malam rem magnam moribus dignumst dari.
S.
Nonne hoc publice animum advorti? nam id genus hominum omnibus
univorsis est advorsum atque omni populo male facit:
male fidem servando illis quoque abrogant etiam fidem,
qui nil meriti; quippe eorum ex ingenio ingenium horum probant.
hoc qui in mentem venerit mihi? re ipsa modo commonitus sum.
si quoi mutuom quid dederis, fit pro proprio perditum:
quom repetas, inimicum amicum beneficio invenias tuo.
si mage exigere occupias, duarum rerum exoritur optio:
vel illud quod credideris perdas, vel illum amicum amiseris.
Ch.
Meus est hic quidem Stasimus servos.
S.
Nam ego talentum mutuom
quoi dederam, talento inimicum mi emi, amicum vendidi.
sed ego sum insipientior, qui rebus curem publicis
potius quam, id quod proxumumst, meo tergo tutelam geram.
eo domum.
Ch.
Heus tu, asta ilico. audi.
S.
Hes tu, non sto.
Ch.
Te volo.
St.
Quid si ego me te velle nolo?
Ch.
Aha nimium, Stasime, saeviter.
S.
Emere meliust cui imperes.
Ch.
Pol ego emi atque argentum dedi;
sed si non dicto audiens est, quid ago?
Stas.
Da magnum malum.
Charm.
Bene mones, ita facere certumst.
Stas.
Nisi quidem es obnoxius.
Charm.
Si bonus es, obnoxius sum; sin secus es, faciam ut iubes.
Stas.
Quid id ad me attinet, bonisne servis tu utare an malis?
Charm.
Quia boni malique in ea re pars tibi est.
Stas.
Partem alteram
tibi permitto; illam alteram pud me, quod bonist, apponito.
Charm.
S eris meritus, fiet. respice huc ad me. ego sum Charmides.
Stas.
Hem quis est qui mentionem homo hominis fecit optumi?
Charm.
Ipsus homo optumus.
Stas.
Mare terra caelum, di vestram fidem,
satin ego oculis plane video? estne ipsus an non est? is est,
certe is est, is est profecto. o m ere exoptatissime,
salve.
Ch.
Salve, Stasime.
S.
Salvom te
Ch.
Scio et credo tibi.
sed omitto alia, hoc mihi responde: liberi quid agunt mei,
quos reliqui hic filium atque filiam?
Stas.
Vivont, valent.
Ch.
Nempe uterque?
S.
Vterque.
Ch.
Di me salvom et servatum volunt.
cetera intus otiose percontabor quae volo.
eamus intro, sequere.
S.
Quo tu t agis?
Ch.
Quonam nisi domum?
Stas.
Hicine nos habitare censes?
Charm.
Vbinam ego alibi censeam?
S.
Iam
Ch.
Quid iam?
S.
Non sunt nostrae aedis istae.
Ch.
Quid ego ex te audio?
Stas.
Vendidit tuos natus aedis.
Charm.
Perii.
Stas.
Praesentariis
argenti minis numeratis
Ch.
Quot?
S.
Quadraginta.
Ch.
Occidi.
quis eas emit?
Stas.
Callicles, cui tuam rem commendaveras;
is habitatum huc commigravit nosque exturbavit foras.
Charm.
Vbi nunc filius meus habitat?
Stas.
Hic in hoc posticulo.
Charm.
Male disperii.
Stas.
Credidi aegre tibi id, ubi audisses, fore.
Charm.
Ego miserrumis periclis sum per maria maxuma
vectus, capitali periclo per praedones plurimos
me servavi, salvos redii: nunc hic disperii miser,
propter eosdem quorum causa fui hac aetate exercitus.
adimit animam mi aegritudo. Stasime, tene me.
Stas.
Visne aquam
tibi petam?
Ch.
Res quom animam agebat, tum esse offusam oportuit.


Callicles
Quid hoc hc clamoris audio ante aedis meas?
Charm.
O Callicles, o Callicles, o Callicles,
qualine amico mea commendavi bona?
Call.
Probo et fideli et fido et cum magna fide.
et salve et salvom te advenisse gaudeo.
Charm.
Credo, omnia istaec s ita sunt ut praedicas.
sed quis iste est tuos ornatus?
Call.
Ego dicam tibi.
thensaurum effodiebam intus, dotem, filiae
tuae qua daretur. sed intus narrabo tibi
et hoc et alia. sequere.
Ch.
Stasime.
St.
Hem.
Ch.
Strenue
curre in Piraeum, atque unum curriculum face.
videbis iam illic navem qua advecti sumus.
iubeto Sangarionem quae imperaverim
curare ut efferantur, et tu ito simul.
solutumst portitori iam portorium:
nihil est morae. i, i, ambula, actutum redi.
Stas.
Illic sum atque hic sum.
Call.
Sequere tu hac me intro.
Charm.
Sequor.
Stas.
Hic meo ero amicus solus firmus restitit,
neque demutavit animum de firma fide,
quamquam labores multos
sed hic unus, ut ego suspicor, servat fidem.
 ob rem laborem eum ego cepisse censeo.



Lysiteles
Hic homst omnium hominum pracipuos,
volupttibus gaudiisque ntepotens:
ita cmmoda quae cupio veniunt,
quod ago dsequitur, subest, sbsequitur,
ita gadiis gaudium sppeditat.
mdo me Stasimus Lesbonici servos convenit domi;
is mihi dixit, suom erum peregre huc advenisse Charmidem.
nunc mi is propere conveniundust, ut quae cum eius filio
egi, ei rei fundus pater sit potior. eo quantum potest.
sed fores ha sonitu suo mhi moram obiciunt incommode.


Charmides
Neque fuit neque erit neque esse quemquam hominem in terra arbitror,
quoi fides fidelitasque amicum erga aequiperet tuam;
nam exaedificavisset me ex his aedibus, apsque te foret.
Callicles
Si quid amicum erga bene feci aut consului fideliter,
non videor meruisse laudem, culpa caruisse arbitror.
[nam beneficium, homini proprium quod datur,  prosumpserit,
quod datum utendumst, id repetundi copiast quando velit.]
Charm.
Est ita ut tu dicis. sed ego hoc nequeo mirari satis,
eum sororem despondisse suam in tam fortem familiam.
Call.
Lysiteli quidem Philtonis filio.
Lys.
Enim me nominat.
Charm.
Familiam optumam occupavit.
Lys.
Quid ego cesso hos conloqui?
sed maneam etiam opinor, namque hoc commodum orditur loqui.
Ch.
Vah.
Call.
Quid est?
Ch.
Oblitus intus dudum tibi sum dicere:
modo mi advenienti nugator quidam occessit obviam,
nimis pergraphicus sycophanta; is mille nummum se aureum
meo datu tibi ferre et gnato Lesbonico aibat meo;
quem ego nec qui esset noram, neque eum ante usquam conspexi prius.
sed quid rides?
Call.
Meo adlegatu venit, quasi qui aurum mihi
ferret aps te, quod darem tuae gnatae dotem, ut filius
tuos, quando illi a me darem, esse allatum id aps te crederet
neu qui rem ipsam posset intellegere, [et] thensaurum tuom
me esse penes, atque eum [a] me lege populi patrium posceret.
Charm.
Scite edepol.
Call.
Megaronides communis hoc meus et tuos
benevolens commentust.
Charm.
Quin conlaudo consilium et probo.
Lys.
Quid ego ineptus, dum sermonem vereor interrumpere,
solus sto nec quod conatus sum agere ago? hominis conloquar.
Ch.
Quis hic est, qui huc ad nos incedit?
L.
Charmidem socerum suom
Lysiteles salutat.
Charm.
Di dent tibi, Lysiteles, quae velis.
Call.
Non ego sum salute dignus?
Lys.
Immo salve, Callicles;
hunc priorem aequomst me habere: tunica propior palliost.
Call.
Deos volo consilia vostra vobis recte vortere.
Charm.
Filiam meam tbi desponsam esse audio.
Lys.
Nisi tu nevis.
Ch.
Immo haud nolo.
L.
Sponden ergo tuam gnatam uxorem mihi?
Charm.
Spondeo, et mille auri Philippum dotis.
Lys.
Dotem nil moror.
Charm.
Si illa tibi placet, placenda dos quoque est quam dat tibi.
postremo quod vis non duces, nisi illud quod non vis feres.
Call.
Ius hic orat.
Lys.
Impetrabit te advocato atque arbitro.
istac lege filiam tuam spnden mi uxorem dari?
Ch.
Spondeo.
C.
Et ego spondeo dem hoc.
L.
Oh salvete, adfines mei.
Charm.
Atque edepol sunt res, quas propter tibi tamen suscensui.
Lys.
Quid ego feci?
Charm.
Meum corrumpi quia perpessu's filium.
Lys.
Si id mea voluntate factumst, est quod mihi suscenseas.
sed sine me hoc aps te impetrare quod volo.
Ch.
Quid id est?
L.
Scies.
si quid stulte fecit, ut ea missa facias omnia.
quid quassas caput?
Ch.
Cruciatur cor mi, et metuo.
L.
Quidnam id est?
Charm.
Quom ille itast ut esse nolo, id crucior; metuo, si tibi
denegem quod me oras, ne te leviorem erga me putes.
non gravabor. faciam ita ut vis.
Lys.
Probus es. eo, ut illum evocem.
Charm.
Miserumst, male promerita, ut merita sunt, si ulcisci non licet.
Lys.
Aperite hoc, aperite propere et Lesbonicum, si domist,
[foras] evocate: ita subitost propere quod eum conventum volo.
Lesbonicvs
Quis homo tam tumultuoso sonitu me excivit [subito] foras?
Lys.
Benevolens tuos atque amicus.
Lesb.
Satine salve? dic mihi.
Lys.
Recte. tuom patrem rediisse salvom peregre gaudeo.
Le.
Quis id ait?
Ly.
Ego.
Le.
Tun vidisti?
Ly.
Et tute item videas licet.
Lesb.
O pater, pater mi, salve.
Charm.
Salve multum, gnate mi.
Lesb.
Si quid tibi, pater, laboris
Charm.
Nihil evenit, ne time:
bene re gesta salvos redeosi tu modo frugi esse vis.
haec tibi pactast Callicli huius filia.
Lesb.
Ego ducam, pater,
et eam et si quam aliam iubebis.
Charm.
Quamquam tibi suscensui,
miseria una uni quidem hominist adfatim.
Call.
Immo huic parumst,
nam si pro peccatis centum ducat uxores, parumst.
Lesb.
At iam posthac temperabo.
Charm.
Dicis, si facies modo.
Lys.
Numquid causaest quin uxorem cras domum ducam?
Charm.
[optimumst.] Licet.
tu in perendinum paratus sis ut ducas.
Omnes
Plaudite.

